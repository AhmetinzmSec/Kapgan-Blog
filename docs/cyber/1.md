---
title: 1 - ☠️ Siber Saldırı ☠️
id: attack
description: Siber saldırı ile konu anlatımına başlayalım
---
**********************************************************

## Saldırı yöntemleri

En etkili **4 siber saldırı yöntemini** açıklayalım:



**Phishing (Oltalama):**

* Phishing, dolandırıcıların rastgele kullanıcı hesaplarına e-mail gönderdikleri bir çevrimiçi saldırı türüdür. E-postalar, bilinen web sitelerinden veya kullanıcının bankasından, kredi kartı şirketinden, e-posta veya internet hizmeti sağlayıcısından gönderilmiş gibi gözükür.

* İnternette artık en yaygın kullanılan saldırı türü desek pekte yanlış olmaz sanırım. Bilinçli bir kullanıcı her gelen linke tıklanmayacağını bilsede sorun sadece gelen linkte bitmiyor. İnternet üzerinden girdiğimiz her sitede reklamlarla mutlaka karşılaşırız. Tarayıcımızda reklam engelleyici eklentiler olsa bile bir çoğumuzun tarayıcısında herhangi bir eklenti bile yüklü değil. Reklamlar ile de çok fazla oltaya düşen insan mevcut

* Reklamlar ile sahte ilanlar gibi çeşitli dolandırıcılık yöntemleri de mevcut ve Phishing saldırısı adı altında adlandırılmaktadır

![Phising](https://www.ocsia.im/media/seomif5u/phishing-banner.png)

:::info Kaynak
Phishing kaynağına [buradan](https://www.google.com/url?sa=t&rct=j&q=&esrc=s&source=web&cd=&cad=rja&uact=8&ved=2ahUKEwiZ3s_05JD_AhXtVvEDHdb9CkkQFnoECAoQAw&url=https%3A%2F%2Fbim.aku.edu.tr%2Fphishing-oltalama-nedir%2F%23%3A~%3Atext%3DPhishing%252C%2520doland%25C4%25B1r%25C4%25B1c%25C4%25B1lar%25C4%25B1n%2520rastgele%2520kullan%25C4%25B1c%25C4%25B1%2520hesaplar%25C4%25B1na%2Chizmeti%2520sa%25C4%259Flay%25C4%25B1c%25C4%25B1s%25C4%25B1ndan%2520g%25C3%25B6nderilmi%25C5%259F%2520gibi%2520g%25C3%25B6z%25C3%25BCk%25C3%25BCr.&usg=AOvVaw37EVtCiszmb9_cjDlQazSd) ulaşabilirsiniz

Resim kaynağına [buradan](https://www.ocsia.im/media/seomif5u/phishing-banner.png) ulaşabilirsiniz
:::



**Malware (Virüs):**

* Malware, yıkıcı sonuçlarıyla dünya çapında kullanıcıları en çok etkileyen siber güvenlik tehditlerinden biridir. Virüsler, solucanlar, Truva atları ve rootkit'ler gibi bilgisayarınızın güvenliğine yönelik farklı türde tehditleri kapsar.

![Malware](https://www.techtypical.com/wp-content/uploads/was-ist-malware/was-ist-malware-6-1584x797.jpg)

:::info Kaynak
Malware kaynağına [buradan](https://berqnet.com/blog/malware) ulaşabilirsiniz

Resim kaynağına [buradan](https://www.techtypical.com/wp-content/uploads/was-ist-malware/was-ist-malware-6-1584x797.jpg) ulaşabilirsiniz
:::



**SQL Injection:**

* SQL enjeksiyonu (SQLi), bir saldırganın bir uygulamanın veritabanına yaptığı sorgulara müdahale etmesine izin veren bir web güvenlik açığıdır. Genellikle bir saldırganın normalde alamadıkları verileri görüntülemesine izin verir.

* Bu, diğer kullanıcılara ait verileri veya uygulamanın kendisinin erişebildiği diğer verileri içerebilir. Çoğu durumda, bir saldırgan bu verileri değiştirerek veya silerek uygulamanın içeriğinde veya davranışında kalıcı değişikliklere neden olabilir.

![SQLi](https://brightsec.com/wp-content/uploads/2021/05/Blind-SQL-Injection-1.png)

:::info Kaynak
SQLi kaynağına [buradan](https://portswigger.net/web-security/sql-injection#:~:text=SQL%20injection%20(SQLi)%20is%20a,not%20normally%20able%20to%20retrieve.) ulaşabilirsiniz

Resim kaynağına [buradan](https://brightsec.com/wp-content/uploads/2021/05/Blind-SQL-Injection-1.png) ulaşabilirsiniz
:::



**Brute Force Attack (Kaba Kuvvet)**

* Brute Force saldırısı şifrelere yönelik bir saldırıdır. Brute Force, botlar veya otomatik yazılımların yardımıyla çalışır. Bu botlar, milyarlarca şifreyi ve kullanıcı adı kombinasyonunu tahmin etme ve uygulama yeteneğine sahiptir.

* Bu botlar, doğru bir şekilde eşleşene kadar sınırsız şifre kombinasyonlarını ve kullanıcı adlarını tekrar tekrar dener ve uygular.

* Bir Brute Force saldırganı, herhangi bir dosyayı veya bir web sitesinin herhangi bir sayfasını hedefler, ardından birden çok parolayı ve kullanıcı adını tahmin edebilen belirli bir bilgisayar programı kullanır.

* Bilgisayar programının doğru şifreyi ve kullanıcı adını bulduğu bir nokta gelir. Saldırgan daha sonra hedeflenen web sitesine kolayca erişim sağlar.

![BFA](https://fastestvpn.com/blog/wp-content/uploads/2020/04/Brute-Force-Attack-f-1024x427.png)

:::info Kaynak
SQLi kaynağına [buradan](https://fastestvpn.com/tr/blog/kaba-kuvvet-saldırısı/) ulaşabilirsiniz

Resim kaynağına [buradan](https://fastestvpn.com/blog/wp-content/uploads/2020/04/Brute-Force-Attack-f-1024x427.png) ulaşabilirsiniz
:::






## Hedef Kitle

**Sosyal Mühendislik**

* Bu saldırıları gerçekleştirmek, iyi bir [sosyal mühendislik](social-engineering) gerektirmektedir. Sosyal mühendisliği makalemizde açıkladık. Dilerseniz öncelikle [sosyal mühendislik](social-engineering) yazımızı okuyabilirsiniz. [Sosyal mühendislik](social-engineering) ile kullanıcıların zaafiyeti saptanarak tüm bu yöntemler uygulanır



**Bilgisizlik**

* İster çocuk olsun ister yaşlı, sosyal mühendislik ile herkesin zaafiyeti saptanır. Aslında bilgili insanların bu şekilde saldırıya uğramaları çok daha düşük olsa da herkes bir şekilde zaafiyete sahiptir

* SQLi kısmında bahsettiğimiz gibi hedef sadece insanlar değil WEb siteleride olabiliyor. İnsanlar gibi WEb siteleri de zaafiyete sahip olabiliyor. Günlük hayatımızda yüzbinlerce WEB sitesi de saldırıya maruz kalıyor



**Dev Ağlar**

* Sadece insanların saldırıya uğramadığını öğrenmiştik. WEB siteleriyle de işler sınırlanmıyor. Karşınıza bir yerlerde dev markaların da saldırıya maruz kaldığını görmüşsünüzdür

* Her türlü internete erişimi olan bir cihazın hacklenme ihtimali vardır. Akıllı televizyonlar, akıllı saatler ve daha niceleri.

* Devlet sistemleri de bu riske karşı mücadele ediyor. Bir teknoloji kanalında ülkemiz Türkiye'de yerli imkanlarla üretilen insansız savaş uçaklarının dış ülkelerin uzaktan kontrol ile saldırı ihtimali konuşulmuştu.

* Anlayacağınız içerisinde yazılım bulunan ve internete bağlanan her şey hacklenebilir



**Bluetooth**

* Bluetooth artık dosya gönderiminden çok diğer eşyalarımızı cihazımıza bağlanmada kullanılan bir aygıt haline gelse de en büyük açıkların Bluetooth ile beraber geldiğini bildirmemizde fayda var



**İşletim Sistemi**

* "Hacklenemez" kavramı günümüz çağında maalesef kullanılamaz diyebiliriz. Ancak en az riske sahip olanı seçmekte bizim elimizde.

* Bir çok insan diğer işletim sistemleri hakkında pekte bilgiye sahip değiller. Ancak bu yazıyı okuyorsanız büyük ihtimalle Windows dışında ki işletim sistemlerini de tanıyorsunuzdur. Bilmeyen dostlarımız için ise kısaca açıklayalım:

 >Windows, MacOS ve Linux PC tarafında ki işletim sistemleridir. Windows ve MacOS tescilli ürünlerken Linux açık kaynak kodlu özgür bir yazılmdır. [Tescilli ve Açık Kaynak](code) arasındaki farkı anlamak için diğer konuya göz atabilirsiniz

 >Özgür yazılımlar bilgisiz insanlar tarafından daha riskli olarak nitelendirilir. Ancak iş tam tersine doğru işler. Tescilli yazılımın kodları sadece geliştiriciler tarafından görülür, kontrol edilir ve düzenlenir. Herhangi bir açık olduğunda da geliştiriciler fark edene kadar açık kullanılır
>
 >Özgür yazılımda ise kodlar herkese açık olduğundan topluluk açıkları farkedebilir. Bu açık topluluk tarafından düzeltilebilir. Topluluk geniş bir kitleye sahip ise çok daha hızlı keşfedilip kapatılabilir. Yerli işletim sistemimiz [Pardus](htttps://pardus.org.tr)'ta geçtiğimiz ayrlarda bir açık keşfedildi ve 44 dakikada açık kapatıldı. Özgür yazılımın avantajları sadece bunlarla da sınırlı değildir. 
>
 >Özgür yazılımların yüzlerce çatal geliştirmesi piyasaya sürülebilir. Bu da bir programın yüzlerce farklı alternatifi anlamına gelir. Bir yazılımı beğenmediyseniz diğer çatalı kullanma şansına sahipsiniz. Yeterince uzattık konuyu. Daha fazla bilgi için [Tescilli ve Açık Kaynak](code) yazımıza göz gezdirebilirsiniz.

 >Özgür yazılımın faydalarına değindik. Sisteminizi de buna göre seçmeniz elbette çok daha iyi olacaktır

* Linux işletim sistemlerinin yüzlerce belki de binlerce farklı dağıtımı bulunmaktadır. Ancak Linux, Windows'ta veya MacOS'te kullandığınız çoğu programı destekleyemeyebilir. Çeşitli yollarla elbette çalıştırabilirsiniz fakat çok sağlıklı çalışacağını söylemek mümkün değil. Bazılarımız sırf oyun oynamak için Linux'a geçiş sağlamıyor. Güvenlik, eğlenceden önce gelir...



**Kandırma**

* Windows sistemlere virüs bulaştırmak çok kolay. Öyle ki Java programala dili ile yazılan bir virüs hem Windows hem de Android cihazlarınızda sorunsuz çalışır. Dikkat edilmesi gereken konu ise dosya formatlarıdır. 
 
 Bir PDF dosyasını indirmek istediğiniz zaman EXE formatında indirmeye başladığınızın farkında olamayabilirsiniz. Bir resim dosyası olarak indirmeye çalıştığınız şey ise çalıştırabilir bir program olarak indirilebilir.

* Link ile hackleme olayı da gayet meşhur bir yöntemdir. Bazen sadece linke tıklamanız yeterlidir. Sisteminize bütün erişimi karşı tarafa vermiş olabilirsiniz
 
 Elbette günümüzde tarayıcılarımız bu tür linklere erişimi büyük ölçüde yasaklamış olsa da hiç bir zaman ihtimal 0 değildir. 

* Sistem kabuk uzantısına sahip dosyaları çalıştırmakta yüksek ölçüde risk oluşturur. Ne demeye çalışıyoruz? Hemen anlatalım:
 
 > Windows PowerShell kullanılır. Uzantısı ".bat" olarak kullanılır. Linux ve MacOS birden fazla kabuğa sahiptir. Bash, ZSH, Fish vb. Ancak ortak bir uzantıya sahiptirler. Bu uzant ".sh" olarak kullanılır. Neyse ki bu uzantıya sahip kod dizilimlerini okumak ve düzenlemek çok basittir. 
 
 > İçerisinde bulunan veya gözünüze sağlıklı gelmeyen bir dizilimi kaldırmanız mümkün olsa da genel bir kitle hiç umursamadan direkt olarak bu uzantıları çalıştırır



**Yönetici İzni**

* Windows sistemlerde "Yönetici Olarak Çalıştır", Linux ve MacOS sistemlerde "Süper Kullanıcı" olarak yönetici izinleri vardır. Windows sistemlerde program kurmaya çalıştığınızda yönetici izni ister. Linux ve MacOS'de ise "sudo" komutu kullanmadan program kurmaya izin verilmez. 

 Ancak Linux ve MacOS sistemlerde bu durum uç birim için geçerlidir. Grafik arayüzü ile kurulum yapmaya çalıştığınızda şifrenizi ister ve doğru girilmediği takdirde kurulum başlamaz.

* Bazı programlar yönetici izni istese bile yönetici izni olmadan da kurulabilir. Bazıları ise yönetici iznini almaya zorlar. Yönetici izni verilen her yazılım sisteminizdeki kök dizinde her şeyi yapma yetkisine sahiptir





## Veriler Yönetimi

:::danger Bilgilendirme
Örnek verilen yazılımı hiç bir şekilde kötüleme amacında değiliz. Kullanıcı sözleşmelerinden yola çıkarak bilgi vermekteyiz
:::



**Verilerin Toplanması**

* Her yazılım farklı verileriniz farklı amaçlar için toplar. Bu amaç kullanıcı sözleşmesinden bildirilir. Bildirilmezse yasalar devreye girer. Eğer geliştirici iseniz kullanıcıların verilerini hangi amaçla topladığınızı, nereye depoladığınızı, ne kadar süre ile sakladığınızı ve hangi verileri topladığınızı bildirmek zorundasınız

* [Discord](https://discord.com/) mesajlaşma uygulamasının [kullanıcı sözleşmesi](https://discord.com/terms)ne göz atarsak çokta iç açıcı olduğu söylenemez.

* VPN kullanımı ise yer yer riskler oluşturur. Örnek olarak [Opera](https://opera.com) firmasının sunduğu Opera VPN'in tüm verileriniz [Meta](https://www.meta.com)'ya aktardığı orttaya çıkmıştı.

 Ücretsiz bir VPN kullanmak zaten oldukça mantıksızdır. VPN'ler başka bilgisayarlara köprüdür ve bu bilgisayarların giderlerini ödemeleri için gelir gerekir. Ücretsiz sunulan bir VPN hizmeti ise verileriniz satarak para kazanır. 
 
 Ücretli üyelik sunan VPN'ler? Hadi ama dürüst olalım. Kimse para ödemiyor...



## Özet

Bu yazıda bahsedilen her konu sizin siber güvenliğinizi riske atan durumlardır. Örnek vermek gerekirse verilerin toplanması başlığında bahsettiğimiz veri satışları sadece büyük şirketlere olmuyor. Hackerlar istediği veriyi satın alabiliyor veya çalabiliyor. Kim hackera veri satar ki? Para, para, para...

Bu arada bu yazı genişletilecek. Sık sık göz atmayı unutmayın :)